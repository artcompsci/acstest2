<html>

<HEAD>
<TITLE>The Art of Computational Science FAQ Page: Dutch version</TITLE>
<meta NAME="Keywords"
CONTENT="N-body code, N-body problem, N-body simulations,
amateur astronomy, open source, science, star clusters,
Ruby, Ruby code">
</HEAD>
<BODY TEXT="#000000" BGCOLOR="#EEFFEE" BACKGROUND=""
      LINK="#0000CC" ALINK="#CCCCCC" VLINK="#000099">


<table CELLSPACING=2 CELLPADDING=5 WIDTH="100%" NOSAVE >
<tr VALIGN=TOP NOSAVE>


<td ALIGN=CENTER  NOSAVE>
      <IMG src=../img/acstitle-s2.gif> 
</font>
</td>

<td NOSAVE>

<center><h1>
De Kunst van het Wetenschappelijk Rekenen
</h1></center>

<hr>
<center><h3>
Veel Voorkomende Vragen
</h3></center>
<hr>
<br>

</td>
<td ALIGN=CENTER  NOSAVE>
      <IMG src=../img/acstitle-s2rot.gif> 
</td>
</tr>

</table>

<table cellpadding=5 width="100%">
<tr>
<td align=left> 
&#169;  2003-2004 <a href=http://www.ids.ias.edu/~piet/>Piet Hut</a> and
<a href=http://jun.artcompsci.org>Jun Makino</a>
</td>
<td>
</td>
<td align=right>
Terug naar <a href="../index.html">ACS home page</A>.
</td>
</tr>
</table>

<hr>

Enkele veel voorkomende vragen:

<ul>
<li>
<a href=#goal>Wat is het doel van het ACS project?</a>
<li>
<a href=#play>Hoe kan ik met een N-lichamen code gaan spelen?</a>
<li>
<a href=#use>Waarom gebruiken we Ruby?</a>
<li>
<a href=#fast>Is Ruby snel genoeg?</a>
<li>
<a href=#many>Waarom schrijven we zoveel boekdelen?</a>
<li>
<a href=#name>Waar komt de naam Kali vandaan?</a>
<li>
<a href=#student>Ik ben een sterrenkunde student.  Is dit iets voor mij?</a>
<li>
<a href=#astro>Ik ben een sterrenkundige, en al gepromoveerd.  Is dit
iets voor mij?</a>
<li>
<a href=#amateur>Ik ben een amateur sterrenkundige.  Is dit iets voor mij?</a>
<li>
<a href=#help>Hoe kan ik meehelpen?</a>
</ul>

<hr>
<a name="goal"></a>
<b> Wat is het doel van het ACS project?</b>
<p>
Ons doel, op langere termijn, is om een brug te slaan tussen
deskundigen en amateurs met een gemeenschappelijke interesse in het
toegankelijk maken van wetenschappelijke methoden op een praktische
manier.  Onze aanpak heeft veel gemeen met dat van de open-source
bewegingen, waarvan het Linux project een bekend voorbeeld vormt.
<p>
Natuurwetenschap is allicht het oudste en grootste open-source project
dat er ooit opgezet is.  Vanaf de tijd van Galileo hebben meer dan
twaalf generaties van wetenschappers samengewerkt om een schat aan
nauwkeurige kennis te vergaren dat voor iedereen toegankelijk is, en
traditionele grenzen tussen culturen en geloofsopvattingen te boven
gaat.
<p>
Het ACS project is er op gericht om ons erfgoed van de achtiende
eeuwse verlichtigsbeweging weer nieuw leven in te blazen.  In die tijd
werden ontwikkelde leken met open armen ontvangen in wetenschappelijke
kringen, en werden zij aangemoedigd om wetenschappers te asissteren in
hun onderzoekingen.  Wat toen plaatsvond in salons met demonstratieve
experimenten kan nu via het internet en op draagbare computers gebeuren.

<hr>
<a name="play"></a>
<b> Hoe kan ik met een N-lichamen code gaan spelen?</b>
<p>
Een snelle manier om de smaak te pakken te krijgen is om ons oudere
boek te lezen, <a href="../../../msa/web/index.html">Sterren Laten Bewegen</a>.
Dit boek vormt een volledige inleiding in 250 paginas, toegelicht met
computer codes in C++.  Het begint met eenvoudige integratieschemas, en
leidt vandaar tot het Hermite schema.  De lezers van het boek worden
aangemoedigd om al snel zelf te gaan experimenteren met situaties zoals
het ineenstorten van een oorspronkelijk koud systeem en de vorming van
dubbelsterren.  De lezers kunnen daarbij de codes vrijelijk aanpassen
aan hun eigen interesse.
<p>
Een veel meer gedetailleerde behandeling van het N-lichamen probleem
kunt u aantreffen in onze serie, de
<a href="../../../kali/index.html">Kali code</a>
geheten, die tot vele tientallen boekdelen zal uitgroeien.  In deze serie
boeken ontwikkelen we een professioneel software systeem voor simulaties
van dichtbevolkte sterrenstelsels.  Ook hier beginnen we helemaal aan
het begin, met eenvoudige integrators voor het twee-lichamen probleem,
voordat we een grote verscheidenheid aan integrators voor het algemene
N-lichamen probleem aanbieden en verkennen.
<p>
Omdat veel van onze lezers allicht niet vertrouwd zijn met
onze voorkeurstaal <a href="http://www.ruby-lang.org/en/">Ruby</a>
allicht niet 
, may not be familiar to
our readers, the Kali series introduces the language together
with the math, physics, and computer science needed for studying the
N-body problem.

<hr>
<a name="use"></a>
<b> Waarom gebruiken we Ruby?</b>
<p>
Ruby combineert de flexibiliteit van een `scripting language' met de
veelzijdigheid en robuustheid van een volledig `object-oriented'
computer taal.  Voor een grootschalig software project, zoals de
<a href="../../../kali/index.html">Kali code</a>, is het absoluut
noodzakelijk om data in te kapselen, zoals dat bijvoorbeeld in C++
gebeurt.  Het grote probleem hierbij is de vraag welke data structuren
je het beste kunt bouwen, voor dit soort inkapselen.  Wanneer je aan
een nieuw project begint, weet je vooralsnog niet wat de beste
structuren zullen zijn, totdat je een tijdlang ervaring opgedaan hebt
met prototypes.  In een vrij starre taal zoals C++ is het vrijwel
onmogelijk om zomaar even snel iets in elkaar te draaien.  In Ruby,
daarentegen, is dat veel gemakkelijker.  Dit soort flexibiliteit maakt
Ruby ideaal voor het ontwerpen en ontwikkelen van goed doordachte en
eenvoudig leesbare code, zonder dat je gedwongen wordt om de oude
sporen van vorige edities te blijven volgen.

<hr>
<a name="fast"></a>
<b> Is Ruby snel genoeg?</b>
<p>
Nee.  Ruby is op zich te langzaam voor serieuze wetenschappelijke
toepassingen.  Gelukkig is het vrij eenvoudig om een paar regels van
een Ruby programma te vervangen door een klein stukje C programma, wat
het uitvoeren van die regels heel veel sneller maakt.  Omdat
programmas over het algemeen de meeste tijd besteden in een klein
onderdeel van de totale code, is het in de praktijk vrij gemakkelijk
om de snelheid van een Ruby programma op hetzelfde peil te brengen als
dat van een equivalent C programma.  Zie
<a href=../../../kali/vol/speedup/doc/files/_/_title_ok.html>Vol. 11:
Speedup</a> voor een aantal gedetailleerde voorbeelden.

<hr>
<a name="many"></a>
<b> Waarom schrijven we zoveel boekdelen?</b>
<p>
De meeste wetenschappelijke boeken beschrijven een tak van wetenschap
pas nadat er orde op zaken is gebracht, en de meeste losse eindjes aan
elkaar geknoopt zijn.  Op deze manier krijgen studenten een beeld
voorgeschoteld van een net paadje dat rechtlijnig op zijn doel
afloopt.  Zo'n beeld heeft hoegenaamd niks te maken met de historische
ontdekkingstochten langs allerlei kronkelpaden, met veel gissen en
missen.  Bovendien leren studenten met zo'n aanpak niet hoe je van je
fouten kunt leren.  Ons doel is om nu juist een gids te zijn van
kronkelpaden.  Wanneer je vertrouwd raakt met het process van het
tasten in het duister, kun je pas echt beginnen om onderzoek te doen.
<p>
Ons oorspronkelijk plan was om de hele Kali serie in tien delen te
laten uitkomen.  Maar toen we eenmaal ons eerste deel, <i>Moving Stars
Around</i>, af hadden en op het web hadden geplaatst in oktober 2003,
werd het ons duidelijk dat:
1) totdat je probeert expliciet op te schrijven wat je tot dan
toe alleen maar impliciet weet, heb je er werkelijk geen idee van
hoeveel je wel niet weet; en 2) terwijl je aan het opschrijven bent,
leer je bovendien veel nieuws, zodat je kennis nog verder groeit,
vrijwel in hetzelfde tempo als waarmee je aan het schrijven bent.
<p>
Als gevolg van dit alles denken we nu dat we wel vele tientallen boeken
zullen gaan schrijven, in de Kali serie.

<hr>
<a name="name"></a>
<b> Waar komt de naam Kali vandaan?</b>
<p>
We hebben de naam ontleend aan het woord <i>kali</i> uit het Sanskriet,
dat <i>donker</i> betekend, zoals in de uitdrukking <i>kali yuga</i>,
de duistere tijden waar we ons nu in bevinden volgens de Hindoe mythologie.
Hetzelfde woord wordt ook gebruikt als naam voor de godin <i>Kali</i>,
die altijd als volkomen zwart afgebeeld wordt.  The uitdrukking <i>donker</i>
of <i>duister</i> leek ons toepasselijk voor ons project waarin we tot nog toe
niet gearticuleerde kennis aan het licht willen brengen.  Dit process,
van het expliciet uitdrukken van wat voornamelijk een soort
ambachtelijke kennis is, kan allicht niet direct leiden tot een
logische reeks van precies geformuleerde uitdrukkingen.  In plaats
daarvan gebruiken een dialoogvorm, waarin we hopenlijk de informele en
vaak minder zichtbare aspecten, inherent in elk ambacht, toch nog
redelijk bespreekbaar kunnen maken.

<hr>
<a name="student"></a>
<b> Ik ben een sterrenkunde student.  Is dit iets voor mij?</b>
<p>
Jazeker: studenten zijn onze eerste doelgroep.  We schrijven deze boeken
eigenlijk voor onszelf, maar dan wel voor vroegere versies van onszelf,
d.w.z. voor onszelf in onze jongere jaren, toen
we nog student waren (en maar wat graag dit soort boeken in onze
handen hadden gekregen).  We hopen dat deze boeken en computer programmas
nuttig blijken te zijn voor jullie eigen onderzoek.  En verder hopen we
ook dat jullie zelf bijdragen zullen maken tot het materiaal wat we hier
gepresenteerd hebben.  Wanneer jullie zelf variaties op de codes maken,
met nieuwe toepassingen, kun je ons altijd aanschieten, door een
<a href="mailto:comments@artcompsci.org">emailtje naar ons</a>
te sturen.  Voorzover we de tijd kunnen vinden, zullen we proberen
jullie email allemaal te beantwoorden.  Verder kun je
aankondigingen vinden van zomerscholen, en andere activiteiten die we
binnen het kader van ACS uitvoeren, op de web pagina
<a href="../../../rel/whatsnew.html">Nieuws</a>.
<p>
We raden jullie ook aan om zelf groepjes te vormen om daarin met
elkaar je ervaring met het werken aan ACS te delen.  Hoewel wij je
af en toe best met raad en daad willen bijstaan, zullen jullie toch
veel meer tijd aan elkaar kunnen besteden dan wij mogelijkerwijs kunnen
uittrekken.  Bovendien, hoe interessanter jullie groepswerk zal worden,
hoe meer het ons zal lonen om met jullie aan tafel te gaan zitten
om te helpen om de nieuwe interessante ideeen te implementeren waar jullie
ongetwijfeld mee naar voren zullen komen.

<hr>
<a name="astro"></a>
<b> Ik ben een sterrenkundige, en al gepromoveerd.  Is dit iets voor mij?</b>
<p>
Oh ja, zo lang je maar geinteresseerd ben in stersystemen met hoge
dichtheden.  Of je nu een waarnemer bent of een theoreet, het
<i>Kali</i> project zal je vanaf 2005 meer en meer stukken gereedschap
aan kunnen bieden om simulaties uit te voeren in een gebruikersvriendelijke
omgeving.  Onze presentatie is erop gericht om op eigen benen te
staan, zonder veel achtergrondkennis te verwachten, afgezien van
enkele algemene basisbegrippen in de astrofysica.  Als je merkt dat er
plekken zijn in onze uitleg waarin we te weinig details geven, dan
zouden we het op prijs stellen als je <a
href="mailto:comments@artcompsci.org"> contact met ons opneemt</a>, om
het ons te laten weten.

<hr>
<a name="amateur"></a>
<b> Ik ben een amateur sterrenkundige.  Is dit iets voor mij?</b>
<p>
Absoluut!  Het is onze bedoeling dat je onze software kunt gaan
gebruiken om zo een virtueel heelal te verkennen op je eigen computer,
net zoals je het werkelijke heelal verkent met je telescoop.  We
hebben ons best gedaan om deze presentatie zoveel mogelijk los te
laten staan van andere boeken, zodat je alles direct kunt lezen,
zonder verdere benodigdheden.  Hoewel we meer en meer suggesties zullen
gaan vermelden voor het vinden van verdere achtergrondinformatie,
is het echt onze bedoeling dat de boeken en programmas hier op
zichzelf al direct bruikbaar zijn.
<p>
Als je op belangrijke begrippen stuit die wij gebruiken zonder dat we
ze duidelijk uiteenzetten, dan stellen wij het op prijs als je ons daar
even een <a href="mailto:comments@artcompsci.org">berichtje</a> over
stuurt.  Afhankelijk van hoe druk we het hebben, zal het al of niet
mogelijk zijn om jullie allemaal individueel te bedanken.  Maar ook al
zouden we geen tijd hebben om je persoonlijk te bedankten, dan zullen
we toch zeker je suggesties waarderen en serieus nemen.

<hr>
<a name="help"></a>
<b>Hoe kan ik meehelpen?</b>
<p>
Omdat het ACS project nog vrijwel in de kinderschoenen staat, besteden
we voorlopig onze meeste aandacht aan het schrijven van genoeg boekdelen
om een volledig functioneel systeem op te zetten voor het werken met
N-lichamen simulaties.  We hopen deze beginfase ergens in 2005 af te
kunnen ronden.  Vanaf die tijd zullen er meer en meer gelegenheden
zijn om ons te helpen in ons project om een virtueel sterrenkundig
laboratorium op te zetten.
<p>
Zulke hulp kan vaste vormen aannemen als software ontwikkeling
om ons project verder te ondersteunen, in een breed spectrum dat een
wijd terrein bestrijkt: van gespecializeerde gebieden in numerieke
methoden in de astrofysica tot heel algemene methodes op het gebied
van graphics en user interfaces, en ook het paralellizeren van programmas.
Verder zullen we ook zeker nog heel wat hulp nodig hebben in het overzetten
van ons software systeem naar verschillende types computer en operating
systems.
<p>
Alnaargelang ons project verder zal groeien, en het aantal gebruikers
toe zal nemen, zullen we ook meer en meer vrijwilligers nodig hebben
om ons te helpen om standaard vragen te beantwoorden, en om beginnende
gebruikers een handje te helpen.  Bovendien zal het ook prettig zijn als
we wat meer hulp krijgen om een groter gedeelte van het materiaal hier
vanuit het Engels in het Nederlands te vertalen, om zo een wijder
publiek te kunnen bereiken.
<p>
Als je interesse hebt om een serieuze contributie te maken op een of
meerdere van deze gebieden, dan zouden we het zeer op prijs stellen
als je ons <a href="mailto:comments@artcompsci.org">daarover aanschrijft</a>.

<hr>

Terug naar de<a href="../index.html">ACS home page</A>.

<hr>
<hr>

</BODY>

</html>

